شرکت سهامی انل گرین پاور (Enel Green Power)  یکی از شرکت های تابعه گروه انل (Gruppo Enel) می باشد که [۱] مسئولیت گسترش و اداره فعالیت های مرتبط با تولید انرژی از منابع تجدید پذیر، از جمله انرژی خورشیدی، انرژی زمین گرمایی، توان بادی و نیروی برق آبی را بر عهده دارد. [۲] دفتر مرکزی این شرکت در شهر رم در کشور ایتالیا واقع است و در 27 [۳] کشور جهان فعال می باشد. [۴] شرکت انل گرین پاور با ظرفیتی بالغ بر 46 [۵] گیگاوات که از طریق بیش از 1200 سامانه تولید می گردد، مهم ترین تامین کننده انرژی پاک در جهان محسوب می شود. تولید سالانه 100 تراوت ساعت این شرکت، تامین کننده مصارف حدود 200 میلیون خانواده در سراسر جهان می باشد.


== تاریخچه ==
شرکت انل گرین پاور در اول دسامبر سال 2008 به منظور تمرکز فعالیت های انل در زمینه تولید انرژی از منابع تجدیدپذیر تاسیس گردید. 
پس از تاسیس، فعالیت های مرتبط با تجدید انرژی در داخل کشور ایتالیا که تا آن زمان بر عهده شرکت سهامی Enel produzione  بود و نیز امور مربوط به  Enel Investment Holdingکه در خارج از این کشور (Enel Latin America BV، Enel Erelis، Endesa) به مرحله اجرا گذارده می شدند، به این شرکت محول گردید. Francesco Renda e Francesco Ricciuti, (2010). Tra economia e politica: l'internazionalizzazione di Finmeccanica, Eni ed Enel. Firenze: Firenze University Press.
در سال 2010 هیت های مدیره شرکت های اِندسا و انل تصمیم به افزایش فعالیت های اندسا و انل گرین پاور گرفته و این فعالیت ها را به انرژی های تجدیدپذیر در کشور های اسپانیا و پرتغال اختصاص دادند. 
بین سال های 2011 و 2012 شرکت انل گرین پاور فعالیت های خود را در زمینه انرژی بادی در قاره آمریکا گسترش داد. در کشور برزیل، نخستین سری تاسیساتی که از انرژی بادی تامین می شدند، در شهر باهیا با ظرفیتی معادل 30 مگاوات در سامانه کریستال احداث شد و به همین ترتیب نیروگاه هایی در ایالات متحده آمریکا، در اکلاهما (Rocky Ridge)  با ظرفیتی معادل 15 مگاوات و کانساس (Caney River)  با ظرفیتی برابر با 200 مگاوات راه اندازی شد. در سال 2012 مرکز نیروی برق آبی پالو ویخو (Palo Viejo) در گوآتمالا با ظرفیت 85 مگاوات  افتتاح گردید. بین سال های 2013 و 2015 در کنار گسترش فعالیت های بازرگانی، در داخل شرکت انل گرین پاور تغییرات نوینی بر پایه توسعه پایدار:«خلق ارزش مشترک (CSV)» به وجود آمد که طراحی آن به سال 2011 و توسط مارک پورتر و مارک کرامر بر می گردد. در این طرح، پایایی بنیان هر انتخاب و رویکرد استراتژیک در زمینه های طراحی، ساخت و اداره سامانه ها قلمداد می شود. لازمه هریک از این مراحل توجه خاص به محیط زیست، استفاده منطقی از منابع، ترویج سلامتی و امنیت در محل کار، اقتصاد در گردش و همچنین ایجاد موقعیت های جدید در راستای توسعه می باشد. در پایان سال 2015 شرکت انل گرین پاور با حضور خود در 23 کشور به اداره 11 گیگاوات ظرفیت احداث شده و تولید 33 تراوات ساعت انرژی پرداخته است.
توسعه پایدار به یکی از الویت های مجمع سازمان ملل مبدل شد، تابدانجا که در سال 2016 ، 17 هدف توسعه پایا (Sustainable Development Goals, SDGs) جهت دست یابی تا سال 2030 تعیین گردید. شرکت انل گرین پاور که از سال 2016 الی 2018 در بخش انرژی تجدید پذیر  در سطح بین المللی در صدر جدول قرار گرفت، به دعوت سازمان ملل پاسخ داده و اهداف توسعه پایا را به استراتژی های صنعتی خود افزود و تمامی تلاش خود را به کار گرفت تا به اهداف مربوط به کیفت آموزش (SDG 4)، انرژی پاکیزه و از لحاظ اقتصادی قابل دسترس (SDG 7)، شرافت کاری و رشد اقتصادی (SDG 8) و مبارزه با تغییرات جوی (SDG 13) دست یابد. این پروژه ها تنها نمونه ای از مجموعه فعالیت های این شرکت در کنار ساخت مراکز مختلف محسوب می شوند، از جمله این مراکز: در اتیوپی (متهارا 100 مگاوات) ، استرالیا (بونگالا سولار)   ، آمریکای جنوبی تاسیس پارک انرژی بادی وایرا (Wayra I)، آغاز کار نیروگاه خورشیدی روبی (Rubì)   در کشور پرو، افتتاح نیروگاه هیدروالکتریکی ال کانادا (El Canadà) در گواتمالا، سیلیتو لیندو(cielito lindo) در مکزیک که امکان اتصال این شرکت به شبکه ای بالغ بر 1 گیگاوات ظرفیت نوین فتوولتایک را فراهم آورد. همچنان در مکزیک پارک های انرژی بادی آمیستاد با ظرفیت (Amistad) 220 مگاوات، آمیستاد دو (Amistad II) 100 مگاوات و سالیتریلوس (103 مگاوات) . بخش مرکزی آمریکا یکی از نمونه های اجرای مدل (Build, Sell, Operate) به شمار می آید که برای شرکت انل امکانی را فراهم می آورد تا از میزان بدهی ها کاسته و ضمن اداره عملکرد سامانه ها به تولید ارزش بپردازد.
در سال های آتی اهداف روبه رشد به طور خاص بر روی بازارهای کاملا جا افتاده که انل گرین پاور در آن ها حضور چشمگیر دارد و نیز بازارهای کلیدی نوین که توان تجدید پذیری غیرقابل تصوری دارند، همانند کانادا، استرالیا و هند، متمرکز خواهند بود. 


== فعالیت های تولیدی ==
شرکت انل گرین پاور در ماه مارس سال 2020 با حدود 1200 نیروگاه  در 5 قاره جهان (اروپا، آسیا، آفریقا، اقیانوسیه) و 27 کشور (در حال فعالیت: ایتالیا، اسپانیا، یونان، رومانی، بلغارستان، ایالات متحده آمریکا، کانادا، مکزیک، آرژانتین، برزیل، شیلی، کلمبیا، کاستاریکا، گواتمالا، پاناما، پرو، مراکش، آفریقای جنوبی، زامبیا، استرالیا، هند. در حال گسترش: پرتغال، اتیوپی، کنیا، اندونزی، سنگاپور. در حال ساخت: روسیه) حضور دارد. تولیدات این شرکت با مجموع ظرفیتی حدود 46 گیگاوات، شامل انرژی آبی، زمین گرمایی، بادی، خورشیدی، زیست توده و دریایی می شود.
شرکت انل گرین پاور از سال 2013 طبق الگوی خلق ارزش مشترک  ، راهبردی را بر پایه افزودن پایداری در فرایند زنجیره ارزش تجارت به مرحله اجرا درآورد. این الگو به دو بخش تقسیم می شود. یک، تعریف حوزه هایی که در راستای اهداف شرکت هستند. دو، ایجاد امکانات لازم برای شرکت و محیط مربوطه. هدف این تلاش ایجاد تجارتی پایدار می باشد. شرکت انل گرین پاور جهت اجرای این الگو ضمن آنالیز شرایط اقتصادی، اجتماعی، زیست محیطی و فرهنگی فعالیت خود را از مرحله گسترش تجارت آغاز کرده و با اجرای الگوی کارگاه پایدار و پیش بینی پیامدها و کاهش آن ها از طریق راه حل طراحی پایا با مرحله مهندسی و ساخت پیش می رود و در نهایت در مرحله اجرا و تعمیرات، بر روی فراهم نمودن امکان کار و عوامل موثر در افزایش بازدهی نیروگاه ها متمرکز می شود  از سال 2016 در پی انتشار 17 هدف توسعه پایا توسط مجمع سازمان ملل متحد (Sustainable Development Goals, SDGs) که دست یابی به آن ها تا سال 2030 الزامی می باشد، شرکت انل گرین پاور این اهداف هفده گانه را در کنار الگوی CSV به دستور کار خود افزوده است. 


=== (*) جدول خلاصه توان الکتریکی به گیگاوات ===
(*)در تاریخ 30 سپتامبر 2020 به روز شده است 


== منابع ==

مشارکت‌کنندگان ویکی‌پدیا. «Enel Green Power». در دانشنامهٔ ویکی‌پدیای انگلیسی، بازبینی‌شده در ۲۱ مارس ۲۰۱۳.


== پیوند به بیرون ==
وب‌گاه رسمی شرکت انل گرین پاور