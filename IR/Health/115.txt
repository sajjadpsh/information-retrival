ماینکرفت (به انگلیسی: Minecraft) یک بازی سندباکس و جهان باز مستقل است که توسط موجانگ AB ساخته شده و توسط همین استودیو برای کامپیوتر و موبایل منتشر شده‌است.
نسخه پی سی بازی به صورت عمومی در ۱۷ می ۲۰۰۹ با عنوان نسخه آلفا منتشر شد و بعد از آپدیت‌های پیاپی به عنوان نسخه اصلی و نهایی در ۱۸ نوامبر ۲۰۱۱ عرضه شد.
همچنین نسخه‌ای از بازی برای اندروید یک ماه قبل از آن در ۷ اکتبر منتشر شد. نسخه آی‌اواس بازی نیز در ۱۷ نوامبر ۲۰۱۱ منتشر شد. در تاریخ نهم می ۲۰۱۲ میلادی بازی برای ایکس‌باکس ۳۶۰ به عنوان نسخه ایکس‌باکس لایو که توسط ۴J Studios توسعه داده شده بود عرضه شد.
تمامی نسخه‌های ماینکرفت به روزرسانی‌های دوره‌ای دریافت می‌کنند.
ویژگی‌های خلاقانه و قابلیت‌های ساخت و ساز در ماینکرفت به بازیکنان این امکان را می‌دهد تا به وسیله مکعب‌های با بافت‌های مختلف در دنیایی رویه‌ای، سازه‌های مختلف و متفاوتی را بسازند.
فعالیت‌های دیگر در بازی شامل اکتشاف، جمع‌آوری منابع، صنعتگری و مبارزه می‌شوند.
گیم‌پلی بازی در نسخه تجاری بازی، شامل سه حالت اصلی می‌باشد:
حالت Survival (بقا) که بازیکنان در آن می‌بایست به جمع‌آوری منابع پرداخته و برای حفظ و نگهداری میزان سلامتی و گرسنگی خود تلاش نمایند.
و حالت Creative (خلاق) که در آن بازیکنان موجودی نامحدودی از منابع را در اختیار دارند و آزادانه می‌توانند پرواز کنند. در این حالت درجه سلامتی و گرسنگی وجود ندارد.
حالت adventure (ماجراجویی) که شبیه حالت بقا است اما بازیکن بصورت عادی توانایی کندن را ندارد.
حالت Hardcore همان حالت بقاء است منتهی در مود هاردکور وقتی فرد می میرد مجبور می‌شود پیشرفت ذخیره شده خود را پاک کند؛ درجه سختی حالت هاردکور بالاست و هم اکنون فقط در ماینکرفت ویرایش جاوا وجود دارد.
البته این بازی به صورت آنلاین هم قابل اجرا هست، به این صورت که عده‌ای با هم در یک ورلد(دنیای ماینکرفت) بازی کنند، یا تا تعداد بسیار زیادی با هم در سرور ماینکرفت به رقابت یا همکاری بپردازند؛
در سرور ها گیم مود های خاصی توسط سرور سازان با استفاده از ظرفیت های محیط بازی طراحی شده است، مانند اگ وارز، فکشن،بد وارز و...
سرور ساز ها از پلاگین ها برای ایجاد این گیم مود ها و نیز حفظ امنیت سرور و نقشه(مپ) سرور در برابر خرابکاران استفاده می‌کنند


== افتخارات ==
ماینکرفت موفق به دریافت ۵ جایزه از کنفرانس توسعه دهندگان بازی در سال ۲۰۱۱ شد:
جایزه نوآوری، بهترین بازی قابل دانلود، و همچنین برنده بهترین بازی جدید از بخش انتخاباتی توسعه دهندگان بازی و جایزه انتخابی حضار شد.
این بازی برنده جایزه بزرگ (Seumas McNally) از فستیوال بازی‌های مستقل در ۲۰۱۱ نیز شد.
ماینکرفت همچنین برنده (جایزه اهرمک طلایی) در بخش بهترین بازی قابل دانلود در سال ۲۰۱۲ شد.
در تاریخ ۸ آوریل ۲۰۱۳ حدود ۱۰ میلیون نسخه پی سی بازی به فروش رفت و در ۲۲ ژانویه ۲۰۱۳ بیش از ۲۰ میلیون نسخه از بازی در تمامی پلتفرم‌ها به فروش رسید.


== تغییر مالکیت فکری ==
در سال ۲۰۱۴ میلادی شرکت مایکروسافت با خریداری شرکتMojang
از ناچ (صاحب شرکت موجنگ) با قیمت ۲٫۵ میلیارد دلار مالکیت فکری این بازی را از آن خود کرد.


== گیم پلی ==
شخصیت‌های اصلی
بازی دوشخصیت اصلی به نام استیو (مذکر) و الکس (مؤنث) دارد که البته بازیکنان در صورت خرید نسخه پرمیوم می‌توانند پوسته را تغییر دهند و پوسته مورد علاقه را قرار دهند.
ماینکرفت یک بازی سه بعدی (حالت مکعبی) است که هدفش بقا و ساخت و ساز است.(بازیکنان میتوانند حالت های مختلفی را برای بازی کردن انتخاب کنند)
یک سیستم پیروزی هم تعبیه شده‌است که هدف بازی را بر کشتن ماب رئیس اژدهای فرجام (ender dragon) قرار می‌دهد
.
بازی به صورت پیش فرض اول شخص است که بازیکن می‌تواند سوم شخص کند. (عملا سوم شخص برای بازی تعبیه نشده‌است)
دنیای بازی به صورت ناهمواری‌های سه بعدی است-عمدتا مکعب و مایعات-و نمایانگر تنوع ماده‌ها است. مثل:خاک، سنگ، کانی، تنه درخت، آب و گدازه.
محوریت بازی حول جمع کردن و گذاشتن این اشیاء صورت می‌گیرد.
این بلاک‌ها به‌طور نسبتاً منظم پخش می‌شوند هنگامی که، بازیکنان آزادانه در جهان می‌گردند.
بازیکنان با کندن بلاک‌ها و جایگذاری شان در جایی دیگر قادرند سازه‌هایی را بنا کنند.
دنیای بازی بسیار بزرگ است و به اندازه کاوش بازیکن تولید می‌شود؛ هرچند نامتناهی نیست ولی به صورت عادی هرگز نمی‌توان به مرز آن رسید، مگر با استفاده از دستوراتی بر مبنای سید(seed) که نوعی مقیاس مختصاتی در بازی است.
به کار بردن موقعیت نقشه (به انگلیسی:map seed) باعث بدست آمدن منطقهٔ جغرافیایی در سیستم بازی می‌شود، که به صورت دستی توسط بازیکن نیز تعیین می‌شود.
دنیای بازی در حالت عمودی محدودیت دارد (۲۵۶ بلاک) اما از لحاظ صفحهٔ افقی عملاً نامحدود است.
ساختار دنیای نامحدود بدین گونه است که داده‌ها را –در بازی به صورت شیئی به اندازهٔ فضای یک بلاک- با واحدهای کوچک (که عملاً به‌صورت ۱ چانک می‌باشد و عمدتاً ۱۶ در ۱۶ بلوک طول و عرض دارد) تقسیم‌بندی می‌کند و آن‌ها را فقط زمانی که بازیکن نزدیک آن محل هست ذخیره می‌کند.
اقلیم های بازی
دنیای بازی به بوم‌های مختلفی تقسیم ‌بندی شده‌است از جنگل و صحرا گرفته تا مناطق برفی، همچنین زمین بازی شامل جلگه، کوهستان، دشت، غار، دریا، رود، مواد مذاب، دره می‌شود.
سیستم زمانی بازی در برگیرندهٔ چرخهٔ روز و شب است که هر کدام بیست دقیقه در دنیای واقعی طول می‌کشد.
بازیکنان در طول بازی با موجودات گوناگونی مواجه می‌شوند که به آنان ماب (به انگلیسی:mob) می‌گویند. مانند:حیوانات، روستایی‌ها، شخصیت‌های دشمن (مانند:زامبی، اندرمن و…).
ماب‌های مطیع (حیوانات) برای بدست آوردن غذا و مواد اولیه شکار می‌شوند.
مانند:گاوها، خوک‌ها، مرغ‌ها و ماهی‌ها.
آن‌ها در طول روز تولید می‌شوند
در صورتی که ماب‌های دشمن در طول شب یا در مکان‌های تاریک مثل غارها(درجه تاریکی پایین تر از ۷) تولید می‌شوند.
آن‌ها شامل عنکبوت‌ها، اسکلت‌ها، زامبی‌ها، زامبی های روستایی، کریپر ها و اندر من ها میشوند می‌شوند.
بعضی از ماب‌های دشمن مانند زامبی‌ها و اسکلت‌ها در نور آفتاب می‌سوزند (به جز آن‌های که در آب یا زیر سایهٔ درخت‌ها یا بلوک ها هستند یا کلاه دارند)
.
بعضی دیگر منحصر به فرد اند مانند کریپرها (به انگلیسی:creeper) (موجودی انفجاری که در نزدیکی بازیکنان منفجر می‌شود)، اندرمن‌ها (به انگلیسی:enderman) (موجوداتی با توانایی جابه جایی آنی و برداشتن بلوک‌ها)
منتقدین بازی را غیر حقیقی طلقی می‌کنند زیرا آب با مسافت محدود از بلاک منبع همیشه جریان دارد ومی توان آن را با گذاشتن بلوکی دیگر یا با استفاده از سطل از بین برد.
سیستم‌های پیچیده مانند سیستم‌های مکانیکی، مدارهای الکتریکی، ورودی‌های منطقی می‌توانند توسط مواد اولیه خاص در بازی ساخته شوند که به نام سنگ قرمز redstone شناخته می‌شوند.
ماینکرفت دارای سه دنیای موازی، دنیای اصلی(overworld)، جهنم یا زیرزمین(nether) و آخرت(end)است
بازیکنان می‌توانند به صورت اختیاری به وسیلهٔ موادی که در زیر زمین پیدا می‌شود ماب رئیسی را بسازند که به ویدر (به انگلیسی:wither) معروف است.
'آخرت' زمینی خالی شامل جزایر (زمین تکه‌تکه) زیادی است.
موب رئیس اژدها (به انگلیسی:dragon) معروف به اژدهای آخرت (به انگلیسی:ender dargon) و اندرمن ساکنان جزیرهٔ اصلی هستند؛ البته اندرمن در دنیای اصلی و جهنم نیز ظاهر می‌شوند، منتهی در آخرت بسیار فراوانترند.
کشتن اژدها علاوه بر دسترسی به مواد خاص (هاله صورتی رنگ) و پدیدار شدن دروازهٔ اختیاری که فقط با ابزار انتقال سریع می‌توان به آنجا رفت و شامل آیتم‌های خاص خود است؛ به پایان بازی تعبیر می‌شود،
هر چند با بازگشت به دنیای اصلی که بعد از کشتن اژدها یا مرگ بازیکن میسر می‌شود بازی همواره نامحدود باقی می‌ماند.
بازی دارای پنج مود است:بقاء (به انگلیسی:survival)، خالق (به انگلیسی:creative)، ماجراجویی (به انگلیسی:adventure)، هاردکور (به انگلیسی:hardcore)، بیننده (به انگلیسی:spectator).
همچنین سیستم سختی بازی چهار بخش است:برای مثال دوستانه (به انگلیسی:peaceful) جلوگیری می‌کند از دشمنی موب‌های دشمن و بازی در سختی (به انگلیسی:hard difficulty) بازیکنان می‌توانند در صورت گرسنگی بمیرند.


== نسخه‌ها ==


=== ماینکرفت: جاوا ادیشن ===
این نسخه ورژن اولیه و اصلی بازی است که بر روی سیستم عامل‌های مختلفی که شامل ویندوز، مک اواس و لینوکس هستند، ارائه شده‌است. همچنین نسخه‌های دیگری با عنوان‌های ماینکرفت کلاسیک، ماینکرفت 4k و ماینکرفت: بدراک ادیشن برای رایانه های شخصی ارائه شده‌اند.


=== ماینکرفت: بدراک ادیشن ===
این نسخه از بازی در ۱۶ اوت ۲۰۱۱ تنها برای اکسپریا پلی بر روی اندروید مارکت (گوگل پلی کنونی) به عنوان نسخه آلفا قرار گرفت. سپس در تاریخ ۸ اکتبر ۲۰۱۱ برای تمامی دستگاه‌های اندرویدی منتشر شد. نسخه آی‌اواس بازی نیز در تاریخ ۱۷ نوامبر ۲۰۱۱ منتشر شد. این نسخه ی بازی ماینکرفت با نسخه ی جاوا تفاوت هایی دارد. 《جنز برگنستن》 در اکانت شخصی توییترش یادآوری کرده‌است که نسخه جیبی ماینکرفت با زبان برنامه‌نویسی سی++ نوشته شده‌است و نه با جاوا. علت این موضوع هم عدم پشتیبانی سیستم عامل آی‌اواس از جاوا است. قابلیت ری تریسینگ نیز برای این نسخه از ماینکرفت تعبیه شده است.


=== ماینکرفت: نسخه ایکس‌باکس ۳۶۰ ===
نسخه ایکس‌باکس ۳۶۰ بازی توسط 4J Studios توسعه داده شد و در تاریخ ۹ می ۲۰۱۲ منتشر شد که از نظر امکانات از نسخه‌های جدید بدراک ادیشن و جاوا ادیشن عقب‌تر است.


=== ماینکرفت: پاکت ادیشن ===
این نسخه خود نسخه جیبی بازی است با این تفاوت که به دلیل محدودیت های سخت افزاری بعضی تلفن های همراه نسبت به رایانه های شخصی به ورژن قدیمی تری بازگرداننده شده و کاربران در آن می‌توانند با استفاده از کدهای برنامه‌نویسی در محیط بازی تغییرات ایجاد کنند. نسخه پی رسماً در تاریخ ۱۱ فوریه ۲۰۱۳ منتشر گشت. نسخه ی پی ای دیگر برروزرسانی نمی شود.


== منابع ==

ویکی‌پدیای انگلیسی


== پیوند به بیرون ==
وبگاه رسمی
Minecraft Wiki, یک اجتماع ویکی برای ماینکرفت
انجمن‌های ماینکرفت