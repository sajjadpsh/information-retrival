مدیتیشن (به انگلیسی: Meditation) که با نام مراقبه نیز شناخته می‌شود به‌طور کلی فنون و روش تسلط بر ذهن است. در مدیتیشن مهارت‌های مختلف از جمله مهارت تسلط بر ذهن به دست می‌ آید. افراد به دلایل دینی و غیر دینی با اهداف مختلف ممکن است مدیتیشن کنند.
بسیاری از آیین‌های مدیتیشن و برخی از دین‌های بزرگ به خصوص ادیان شرقی نظیر هندوئیسم و بوداگرایی روش‌های مدیتیشن را نیز دربرمی‌گیرند. اکثر روش‌های محبوب مدیتیشن ریشهٔ شرقی دارند. از روش‌های معروف مدیتیشن شرقی مراقبه متعال (تی. ام)، ذاذن و  ویپاسانا است. در مدیتیشن با تمرکز ذهن و آزاد کردن نیروی چاکرا یا شاکرا به آرامش روحی و جسمی می‌رسند و توانایی کنترل این نیرو را بدست می‌آورند.


== نام ==
مدیتیشن یک تکنیک و تمرین ذهنی و بدنی است که در آن شخص به آرامی توجه خود را به درون می‌برد تا به آرامش جسمی و ذهنی دست پیدا کند. اکثر انواع مدیتیشن از تمرینات مذهبی شرقی به خصوص از هند، چین و ژاپن به غرب رفته‌است. تنها در سه دهه اخیر است که این تکنیک‌ها به‌طور جدی برای دستیابی به سلامتی، بخصوص برای درمان استرس و کاهش دردهای مزمن به کار می‌رود.


== تکنیک‌های رایج مدیتیشن ==
سه تکنیک رایج مدیتیشن در بسیاری از کشورها،  TM، درون‌پویی تنفسی و درون‌پویی تمرکزی می‌باشد:

در TM شما یک کلمه یا صوت ساده (که مانترا نامیده می‌شود) را در طول زمان مدیتیشن با خود تکرار می‌کنید تا افکار خود را متمرکز کنید و به حالت آرامش برسید.
مشاهده دم و بازدم
تمرکز روی زمان حال، قدردانی از افکاری که به سطح می‌آیند و مشاهده آن‌ها بدون قضاوت است.


== مکاتب مدیتیشن ==
ذن یکی از مکاتب ماهایانۀ مذهب بودایی است که ریشۀ آن به دوران تانگ در چین باز می گردد. در مراقبۀ ذن ممکن است به غیر از خیره نگری، ابزارهای دیگری مثل کوآن ها نیز به کار گرفته شوند. در کتاب «صدای یک دست» و «دروازۀ بی دروازه» نمونه هایی از این کوآن ها به چشم می خورد.


== اثرات مدیتیشن ==
TM در سال ۱۹۶۰ هنگامی که ماهاریشی ماهش یوگی آن را به آمریکا برد، عمومی شد. در این زمان، گزارشهایی از یوگی‌ها و استادان مدیتیشن هندی که قادر به دگرگونی در حالات آگاهی و کنترل اعمال بدن مانند فشار خون بودند، به غرب رسید. این موارد جرقه‌هایی برای محققان غربی و کسانی که بر روی روش‌های سلامتی کار می‌کردند - و عده زیادی از مردم -برای شروع تحقیقات دربارهٔ عامل نهانی افزایش سلامتی این تکنیک‌های قدیمی شد. در سال ۱۹۷۵ هنگامی که هربرت بنسن (Herbert Benson)، یکی از پزشکان پرآوازه دانشگاه هاروارد، کتاب مشهور خود به نام «پاسخ آرمیدگی» (Relaxation Response) را منتشر کرد، اعتماد به این تکنیک‌ها بیشتر شد. این کتاب نشان می‌داد که مدیتیشن چگونه توانسته به درمان فشارخون بالا، دردهای مزمن، بیخوابی و بسیاری از بیماری‌های جسمی کمک کند.
وموجب شادی روان میشود
امروزه مدیتیشن به عنوان یک درمان کمکی برای کاهش درد و کنترل استرس پذیرفته شده‌است و در بسیاری از بیمارستانها و مراکز درمانی در سراسر آمریکا آموزش داده شده، با بیماران تمرین می‌شود. مدیتیشن همچنین بخشی از سایر تکنیک‌های ذهن- بدن مانند یوگا، چی گونگ و تایچی می‌باشد که در سالهای اخیر در آمریکا محبوبیت پیداکرده‌اند.
متوقف کردن گفتگوی درونی نقطه مشترک تمام کارهایی است که بینندگان انجام می‌دهند.


== منابع ==

صفحه مدیتیشن در ویکی‌پدیا انگلیسی


== پیوند به بیرون ==