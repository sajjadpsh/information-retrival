مؤسسهٔ فناوری ماساچوست (به انگلیسی: Massachusetts Institute of Technology) مشهور به اِم‌آی‌تی، یک دانشگاه تحقیقاتی خصوصی با زمین اهدایی توسط دولت واقع در کمبریج، ماساچوست است. این مؤسسه دارای یک پردیس شهری است که بیش از ۱٫۶ کیلومتر در امتداد رودخانه چارلز امتداد دارد. این مؤسسه همچنین دارای مجموعه‌های مهمی خارج از دانشگاه است از جمله: آزمایشگاه لینکلن ام‌آی‌تی، مرکز بیتس، و رصدخانه هی استاک و همچنین آزمایشگاه‌های وابسته مانند موسسات Broad و Whitehead. دانشگاه MIT در سال ۱۸۶۱ در پاسخ به صنعتی شدن روزافزون ایالات متحده تأسیس شد، و مدل دانشگاه پلی تکنیک اروپایی را پذیرفت و بر آموزش آزمایشگاهی در علوم کاربردی و مهندسی تأکید کرد. از آن زمان نقشی اساسی در توسعه بسیاری از جنبه‌های علوم مدرن، مهندسی، ریاضیات و فناوری داشته‌است و در جهان با نوآوری و قدرت علمی بالا شهرت دارد.تا قبل از اکتبر ۲۰۲۰، ۹۷ برنده جایزه نوبل، ۲۶ برنده جایزه تورینگ و ۸ مدال آور فیلدز به عنوان دانش آموختگان، اعضای هیئت علمی یا محقق به MIT وابسته اند. علاوه بر این، ۵۸ نفر از دریافت کنندگان مدال ملی علوم، ۲۹ نفر از دریافت کنندگان مدال ملی فناوری و نوآوری، ۵۰ نفر از همکاران مک آرتور، ۸۰ نفر از محققان مارشال، ۳ نفر از محققان میچل، ۴۱ نفر از فضانوردان و ۱۶ نفر از دانشمندان ارشد نیروی هوایی ایالات متحده به MIT وابسته بوده‌اند. این دانشگاه همچنین از فرهنگ کارآفرینی قوی برخوردار است و فارغ التحصیلان دانشگاه MIT بسیاری از شرکت‌های برجسته را تأسیس کرده‌اند. MIT یکی از اعضای انجمن دانشگاه‌های آمریکا (AAU) است.


== دانشکده‌ها ==

دانشکده‌های این دانشگاه عبارت‌اند از:

دانشکده علوم
دانشکده فنی مهندسی
دانشکده طراحی و معماری
دانشکده مدیریت
دانشکده علوم انسانی، هنر و علوم اجتماعی
این دانشگاه دانشکده پزشکی و حقوق ندارد، اما یک کالج به نام شاخه علوم و فنون بهداشتی هاروارد-ام‌آی‌تی است.


== استادان سرشناس ==
نوآم چامسکی
موریس هله
رومن یاکوبسن
جرالد جی ساسمن


== دانش آموختگان ==
این دانشگاه تاکنون ۸۰ بار در رشته‌های مختلف، جایزه نوبل، و ۴۷ مدال ملی آمریکا گرفته‌است.
از دانش آموختگان حاضر در صحنهٔ سیاسی و عمومی آمریکا عبارت‌اند از: بن برننکی، رئیس سابق فدرال رزرو، جان الیور، نماینده سابق حوزه انتخابیه اول ماساچوست، پیت استارک، نماینده سابق حوزه انتخابیه سیزدهم کالیفرنیا، لارنس سامرز، رئیس سابق شورای ملی اقتصادی و کریستینا رومر رئیسِ سابق شورای مشاورین اقتصادی.
دانش‌آموختگان اِم‌آی‌تی در سیاست بین‌المللی عبارت‌اند از: وزیر سابق امور خارجه ایران، علی‌اکبر صالحی، نخست‌وزیر اسرائیل، بنیامین نتانیاهو، ماریو دراگی، رئیس بانک مرکزی اروپا، راگورام راجان، رئیس بانک مرکزی هند، دیوید میلیبند، وزیر امور خارجه سابق بریتانیا، نخست‌وزیر سابق یونان، لوکاس پاپادموس، دبیرکل سابق سازمان ملل متحد، کوفی عنان، احمد چلبی، معاون سابق نخست‌وزیر عراق و محمدعلی نجفی وزیر پیشین آموزش و پرورش ایران


== رنکینگ ==
در رتبه‌بندی دانشگاه‌های جهان QS در سال ۲۰۲۰ این دانشگاه در رتبه ۱ دانشگاه‌های جهان و اول آمریکا قرار گرفته‌است. همچنین براساس رتبه‌بندی مؤسسه تایمز در سال ۲۰۲۰ این دانشگاه در رده پنجم دانشگاه‌های دنیا قرار دارد.


== منابع ==


== نگارخانه ==

		
		
		
		
		
		
		
		
		
		
		


== جستارهای وابسته ==
آیوی لیگ
لیگ آیوی عمومی
انجمن دانشگاه‌های آمریکایی
کیفیت و رتبه‌بندی دانشگاه‌های آمریکا
مجوز ام آی تی