نقاشی، نگارگری یا رسم، فرایندی است که طی آن رنگ، رنگدانه یا رنگ نقاشی بر روی یک سطح مسطح مانند کاغذ یا بوم ایجاد نقش می‌کند و اثری خلق می‌شود. فردی که این فرایند توسط او انجام می‌گیرد نقاش نام دارد، به‌خصوص زمانی که نقاشی حرفهٔ شخص باشد.
نقاشی یکی از رشته‌های اصلی هنرهای تجسمی است و قدمت آن شش برابر زبان نوشتاری می‌باشد. برخی از پژوهشگران معتقدند اولین نقاشی‌های یافت‌شده در غارها حاکی از آن است که انسان‌های اولیه با کشیدن نقش حیوانات و شکارشان به نوعی خود را آمادهٔ نبرد با آن‌ها می‌کرده‌اند.
قدیمی‌ترین نقاشی‌ها در جهان که متعلق به حدود ۳۲۰۰۰ هزار سال پیش می‌باشد، در گروته شاوه فرانسه قرار دارد. این نقاشی‌ها که با استفاده از افرای قرمز و رنگ‌دانه سیاه، حکاکی و رنگ شده‌اند، تصاویری از اسب‌ها، کرگدن‌ها، شیرها، بوفالوها و ماموت‌ها را نشان می‌دهند. این‌ها نمونه‌هایی از نقاشی در غار هستند که در اغلب نقاط جهان وجود دارند.
بسیاری از آثار شناخته شده و مشهور هنری امروزی، مانند مونالیزا، شب پرستاره، دختری با گوشواره مروارید و تولد ونوس نقاشی‌های برجسته‌ای هستند که در سراسر جهان از آن‌ها الگو برداری شده‌است. هرچند اختلاف نظرهای جزئی در مورد کاملاً هنری بودن آثاری که به روش‌های غیر سنتی و با روش‌های غیر از شیوه‌های کلاسیک خلق می‌شوند وجود دارد اما از لحاظ مفهومی، هنرمندانی که از صدا، نور، آتش‌بازی، چاپگرهای جوهرافشان، پیکسل‌های صفحه نمایشگر و پاستل یا مواد دیگر برای خلق اثرشان استفاده می‌کنند، با کسانی که مواد سنتی و رنگ‌های آمیخته با زرده تخم مرغ را بکار می‌برند، یکسان هستند. در نتیجه به اغلب کارهای هنری از این دست نقاشی گفته می‌شود.
در قیاس با نقاشی، طراحی، سلسله عملیات ایجاد یک سری اثر و نشانه با استفاده از فشار آوردن یا حرکت ابزاری بر روی یک سطح است.
نقاشی ساختمان یک روش قابل اجرا برای تزئین دیوارهای یک بنا با استفاده از رنگ‌آمیزی در ساختار جزئیات کار موجود است.


== تکنیک‌های نقاشی ==
برخی از تکنیک‌های نقاشی عبارتند از:

رنگ‌زنی غلیظ
مداد رنگی
سیاه قلم
رنگ روغن
پاستل
گواش
مداد سیاه
آبرنگ
لعاب دادن
نقاشی یا رنگ مومی، نقاشی یا رنگی که با موم آب‌کرده می‌سازند.
نقاشی دیواری، که معروف‌ترین نوع آن فرسکو است.
سایش و نقاشی نقطه‌ای
فوماتو
سامی–ای
تکه‌چسبانی (کُلاژ)
نقاشی بر روی تخته
نقاشی با افشانه (اِیر براش)
نقاشی با مواد جدید
نقاشی با کامپیوتر
نقاشی با دود


== جنبش‌های معروف نقاشی ==

سبک‌های نقاشی می‌توانند با روشهای بکارگیری یا با توجه به جنبش هنری که بیشترین تطبیق را با مشخصات غالب و حاکمی که نقاشی نشان می‌دهد دارند، مشخص شوند. برخی از سبک‌های معروف عبارتند از:

واقع‌گرایی (واقع گرایی)
سورئالیسم (فرا واقع گرایی)
امپرسیونیسم (برداشت گرایی)
اکسپرسیونیسم (هیجان نمایی)
پوینتیلیسم (نقطه نقطه یا نقطه چینی)
هنر خام (هنر ابتدایی یا کودک گونه)
کوبیسم (حجم گرایی)
فاویسم (به کار بردن رنگ‌های تند)
مدرنیسم (نوگرایی)
آبستره (انتزاعی)
پست مدرنیسم (فرا نوین)
آوانگارد (پیشگام، وابسته به مکتب‌های هنری نوین و غیر سنتی)
کانستراکتیویسم (ساخت گرایی)
کناره سخت (لبه سخت)
گرافیتی
مینیاتور


== واژه‌های مرتبط ==
طراحی
مینیاتور
قلم‌مو
قلمدان
دوات
بوم
رنگ‌گذاری
قلم‌گیری
بست
نیم‌رخ
چهره‌نگاری
تک‌چهره‌سازی
پرتره
پرداز
زراندود
شنگرف
لاجورد
زرنگار
نقاشی با دود
رنگ روغن
آبرنگ


== جستارهای وابسته ==
تاریخ نقاشی
جنبش‌های هنری
سبک‌های نگارگری
فهرست عنوان‌های نقاشی
نقاشی بدن
نگارگری ایرانی
فهرست نگارگران ایرانی
فهرست تابلوهای نقاشی
نگارگری عثمانی
فهرست نقاشان معاصر ایران
فهرست گرانترین نقاشی‌ها
هنرهای تجسمی
رسم


== نگارخانه سبک‌های نقاشی غربی ==


== منابع ==


== پیوند به بیرون ==

هنر نقاشی با شن: بازی تخیل در نقش‌ها
نقاشی برای کودکان