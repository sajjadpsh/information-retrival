درآمد فیلم‌ها، معمولاً در گیشه، از انتشار نسخهٔ خانگی فیلم‌ها و فروش حق پخش تلویزیونی به‌دست می‌آید. میزان فروش در گیشه، به دلیل دارا بودن سهم عمده، ارزیابی میزان موفقیت با این که در مقایسه با نسخه خانگی و درآمد از حق پخش تلویزیونی را دستی به آن آسان‌تر است، بیشتر مورد توجه قرار می‌گیرد.
به‌طور سنتی، فیلم‌های جنگی و درام‌های تاریخی، ژانرهای محبوب بوده‌اند، اما در قرن ۲۱ میلادی، ژانر ابرقهرمانی بین مخاطبان جایگاه دارد: برخی آثار بتمن و سوپرمن از شرکت دی‌سی و فیلم‌های مارول مانند مرد عنکبوتی و فیلم‌های دنیای سینمایی مارول نیز در جدول هستند.انتقام جویان: پایان بازی موفق‌ترین فیلم ابرقهرمانی است که توانست پرفروش‌ترین فیلم تاریخ سینما شود. همچنین سری فیلم‌های انتقام جویان که بر پایه شخصیت‌های گروه انتقام جویان ساخته شده در ۱۰ فیلم پرفروش قرار دارند. علاوه بر این سری فیلم‌های مرد عنکبوتی و مردان ایکس از مارول کامیکس در گیشه موفق بوده‌اند. جنگ ستارگان نیز در نمودار فروش زیر با چهار فیلم نمایش داده می‌شود در حالی که فیلم‌های هری پاتر، پارک ژوراسیک و دزدان دریایی کاراییب به فروش موفقیت‌آمیزی دست یافتند.
تنها فیلم‌هایی که در ۱۰ فیلم پرفروش قرار دارند و اقتباس، دنباله یا بازسازی نیستند، آواتار و تایتانیک هستند که هردوی آن‌ها را جیمز کامرون نوشته، تهیه و کارگردانی کرده‌است. فیلم‌های پویانمایی نیز معمولاً نمایش خوبی در گیشه داشته‌اند. پویانمایی‌هایی مانند شیرشاه (همراه انیمیشن کامپیوتری خود به عنوان پرفروش‌ترین انیمیشن جهان)، منجمد ۲، منجمد و زوتوپیا از دیزنی و همچنین شگفت‌انگیزان ۲، داستان اسباب‌بازی ۴، داستان اسباب‌بازی ۳ در جستجوی دوری و مجموعه  ماشین‌ها از پیکسار پرفروش‌ترین پویانمایی‌ها بوده‌اند. مجموعه‌های شرک، عصر یخبندان، ماداگاسکار و من نفرت‌انگیز از دیگر پویانمایی‌های موفق بوده‌اند.
با وجود این که تورم، موفقیت برخی مجموعه فیلم‌ها در دهه‌های ۶۰ و ۷۰ میلادی را کم‌رنگ کرده‌است، هنوز مجموعه‌های از آن زمان وجود دارند که ادامه یافته‌اند و فیلم‌هایشان هنوز ساخته می‌شود. فیلم‌های مجموعه‌ای سوپرمن، جیمز باند و پیشتازان فضا به صورت دوره‌ای منتشر می‌شوند.
در این بین نقش تورم و گرانی کمرنگ نیست. به‌طور مثال بر باد رفته که ۳۴ سال پرفروش‌ترین فیلم تاریخ بود، هم‌اکنون در فهرست پرفروش‌ترین‌ها حتی بین ۵۰ فیلم اول هم قرار ندارد. اما با احتساب نرخ تورم، این فیلم همچنان پرفروش‌ترین فیلم تاریخ است.


== پرفروش‌ترین فیلم ==

انتقام‌جویان: پایان بازی با فروش نزدیک به ۲٬۸ میلیارد دلار، پرفروش‌ترین فیلم تاریخ است. البته این مبلغ فقط شامل فروش فیلم در سالن‌های سینما است و فروش دی‌وی‌دی‌ها و بخش سینمای خانگی در آن محاسبه نشده‌است که همین بخش، گاهی بیشتر موفقیت مالی فیلم‌ها را شکل می‌دهد. اگر اطلاعات فروش دی‌وی‌دی‌ها و سینمای خانگی محاسبه شوند، دیگر واضح نیست کدام فیلم پرفروش‌ترین بوده‌است. تایتانیک ۲۵ میلیون نسخه ویدئو (VHS) و ۵ میلیون نسخه دی‌وی‌دی و ۴۰۰ هزار نسخه بلو-ری در آمریکای شمالی فروخت و در نهایت ۱٬۲ میلیارد دلار فروش ویدئو، دی‌وی‌دی، بلو-ری و اجاره فیلم در سراسر جهان داشته و ۲٬۴ میلیارد دلار در سینماها جهان فروخته‌است. آواتار ۱۹ میلیون نسخه دی‌وی‌دی و بیش از ۷ میلیون نسخه بلو-ری در آمریکای شمالی فروخت و ۴۰۱ میلیون دلار کسب کرد. در همین حال ۳۰ میلیون نسخه از دی‌وی‌دی و دیسک بلو-ری آن در دیگر نقاط جهان به فروش رفت. با محاسبهٔ فروش سینمای خانگی و اجاره، هر دو فیلم جمعاً ۳ میلیارد دلار درآمد داشته‌اند. پخش تلویزیونی نیز به درآمد فیلم اضافه می‌شود. هر فیلم معمولاً با پخش شدن از چندین شبکه مختلف، حدود ۲۰ تا ۲۵ درصد فروش سینمایی‌اش نصیبش می‌شود. تایتانیک برای پخش شدن از شبکه‌های ان‌بی‌سی و اچ‌بی‌او حدود ۵۵ میلیون دلار به دست آورد، که تقریباً معادل ۹٪ فروشش در آمریکای شمالی است.
وقتی یک فیلم دارای خاصیت بهره‌برداری بسیار بالایی باشد، فروش سینمایی آن می‌تواند در مقابل درآمدهای فرعی آن کم به نظر برسد. شیرشاه حدود ۲ میلیارد دلار در گیشه و سینمای خانگی فروخت، اما اقتباس‌های نمایشی از آن در سرتاسر جهان ۸ میلیارد دلار فروش داشت. همچنین فروش کالاهای مرتبط با فیلم هم می‌تواند تأثیرگذار باشد: شیرشاه از این راه ۳ میلیارد دلار درآمد کسب کرد، و ماشین‌ها که در سال ۲۰۰۶ منتشر شد و فروش جهانی آن به ۴۶۲ میلیون دلار رسید که در مقایسه با دیگر فیلم‌های پیکسار فروش پایین‌تری داشته‌ ولی پنج سال بعد از انتشار فیلم ۸ میلیارد دلار فقط از راه فروش کالاهای مرتبط با آن به دست آورد. داستان اسباب‌بازی ۳ که فیلم دیگری از استودیوی پیکسار است، در کنار فروش ۱ میلیاردی‌اش در گیشه، حدود ۱۰ میلیارد دلار از راه فروش کالا بدست آورد.در این جدول، فیلم‌ها بر اساس فروششان در گیشه رتبه‌بندی شده‌اند و بهترین رتبه‌شان در این جدول آورده شده‌است.


== با احتساب تورم ==


== پرفروش‌ترین‌ها بر پایه سال ==


== جستارهای وابسته ==
پرفروش‌ترین فیلم‌های سینمای ایران
فهرست پرفروش‌ترین فیلم‌های سینمای هند


== منابع ==
پانویس
منابع فروش گیشه